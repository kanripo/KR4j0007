# -*- mode: mandoku-view; -*-
#+TITLE: 山谷琴趣外篇
#+DATE: 2015-09-12 01:31:35.758437
#+PROPERTY: ID KR4j0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB12n0753-002山谷琴趣外篇-卷之二.
<pb:KR4j0007_SBCK_002-1a>¶
山谷琴趣外篇卷之二¶
　　　减字木蘭花(春)¶
餘寒争令雪共臈梅相照影昨夜東風巳出耕¶
牛勸歳功¶
隂雲羃羃近覺去天無幾尺休恨春遲桃李梢¶
頭次第知¶
　　　又(寄張仲謀)¶
史君那裏千騎塵中依約是拂我眉頭無處重¶
㝷庾信愁¶
山雲㳽漫夾道旌旗聮復断萬事茫茫分付登¶
<pb:KR4j0007_SBCK_002-1b>¶
波與爛腸¶
　　　又(登巫山縣樓)¶
襄王夢裏草緑煙深何處是宋玉擡頭暮雨朝¶
雲幾許愁¶
飛花漫漫不管覊人腸欲断春水茫茫欲渡南¶
陵更断賜¶
　　　又¶
巫山古縣老杜淹留情始見撥悶題詩千古神¶
交丗不知¶
雲陽䑓下更值清明風雨夜知道愁辛果是當¶
<pb:KR4j0007_SBCK_002-2a>¶
時作賦人¶
　　　又(和趙文儀)¶
詩翁才刃曾䧟文場貔虎陣誰敢當哉况是焚¶
舟决勝來¶
三巴春杪客館夢回風雨暁胷次峥嶸欲共濤¶
頭赤甲平¶
　　　又¶
蒼崖萬仞下有奔雷千百陣自古危哉誰遣西¶
園清麽來¶
猿啼雲杪破夢一声巫峽曉苦喚愁生不是西¶
<pb:KR4j0007_SBCK_002-2b>¶
園作麽平¶
　　　又(私情)¶
終宵忘寐好事如何由尚未子細沉吟珠泪盈¶
盈濕䄂襟¶
與君別也願在郎心莫暫捨記取盟言聞早回¶
程却再圎¶
　　　又(中秋奉陪黔陽曹伯逹翫月作)¶
中秋多雨常是樽罍狼藉去今夜雲開湏道姮¶
娥得得來¶
不知雲外還有清光同此㑹笛在層樓声徹摩¶
<pb:KR4j0007_SBCK_002-3a>¶
圍頂上頭¶
　　　又¶
中秋無雨醉送月㗸西嶺去笑口湏開幾度中¶
秋見月來¶
前年江外兒女傳盃兄弟㑹此夜登樓小謝清¶
吟慰白頭¶
　　　又¶
濃雲驟雨巫峽有情來又去今夜天開不與姮¶
娥作伴來¶
清光無外白髪老人心自㑹何處歌樓貪㸔冰¶
<pb:KR4j0007_SBCK_002-3b>¶
輪不轉頭¶
　　　又(黔守席上客有舉岑嘉/州中秋詩曰云云戯作)¶
舉頭無語家在月明生處住擬上摩圍最上峯¶
頭試望之¶
偏怜絡秀苦淡同甘誰更有想見牽衣月到愁¶
邊揔未知¶
　　　又¶
月中笑語萬里同依光景住天水相圍相見無¶
因夢見之¶
諸兒姢秀儒學傳家渠自有自作秋衣漸老先¶
<pb:KR4j0007_SBCK_002-4a>¶
寒人未知¶
　　　又¶
常年夜雨頭白相依無去住兒女成圍歡笑樽¶
前月照之¶
阿連髙秀千萬里來忠孝有豈謂無衣歳晚先¶
寒要弟知¶
　　　木欄花令¶
風開水面魚紋皺暖入草心犀點透乍㸔晴日¶
弄柔條憶得章臺人姓柳¶
心情老大癡成就不復淋浪沾翠䄂早梅獻笑¶
<pb:KR4j0007_SBCK_002-4b>¶
尚窺鄰小蜜𥘉來如遺壽¶
　　　又¶
東君未試雷霆手灑雪開春春鎻透帝臺應點¶
萬年枝窮巷偏欺三逕柳¶
風拚群玉森相就中有摩圍爲領䄂凝香䆫下¶
與誰㸔一曲琵琶千萬壽¶
　　　又¶
新年何許春光漏小院閉門風日透酥花入座¶
頗欺梅雪絮因風全是柳¶
使君落筆春詞就應喚歌檀催舞䄂得開眉處¶
<pb:KR4j0007_SBCK_002-5a>¶
且開眉人丗可能金石壽¶
　　　又¶
黄金捍破春風手簾幕重重音韻透梅花破落¶
便春回似有黄鸝鳴翠柳¶
曉粧未愜梅添就玉笋榛杯離鈿䄂㑹拚千日¶
笑樽前他日相思空殞夀¶
　　　又¶
黔中士女遊晴晝花信輕寒羅綺透争㝷穿石¶
道宜男更買江魚雙責柳¶
竹枝歌好移船就依倚風光垂翠䄂满傾蘆酒¶
<pb:KR4j0007_SBCK_002-5b>¶
指摩圍相守與郎如許壽¶
　　　又¶
可憐翡翠隨雞走學綰雙鬟年幾小見來行待¶
惡怜伊心性嬌癡空解笑¶
紅蕖照映霜林表楊柳舞腰風嫋嫋衾餘枕剰¶
儘相容秪是老人難再少¶
　　　清平樂¶
春歸何處寂寞無行路若有人知春去處喚取¶
歸來同住¶
春無蹤跡誰知除非問取黄鸝百囀無人能解¶
<pb:KR4j0007_SBCK_002-6a>¶
因風飛過薔薇¶
　　　又¶
黄花當戸巳覺秋容暮雲夢南州逢笑句心在¶
歌邊舞處¶
使君一笑眉開新晴照酒尊來且樂尊前見在¶
休思走馬章臺¶
　　　又¶
休推小戸㸔即風光暮茰粉菊英浮緑醑照荅¶
風光有處¶
幾回笑口能開少年不肯重來借問牛山戯馬¶
<pb:KR4j0007_SBCK_002-6b>¶
今爲誰姓池臺¶
　　　又¶
舞鬟姢好白髪黄花帽醉任傍觀嘲潦倒扶老¶
偏宜年少¶
舞回臉玉胸酥纒頭一斛明珠日日梁州薄媚¶
年年金菊茱茰¶
　　　又¶
乍晴秋好黄菊欹烏帽不見清談人絶倒更憶¶
添丁小小¶
蜀娘謾點花酥酒槽空滴眞珠兄弟四人別住¶
<pb:KR4j0007_SBCK_002-7a>¶
他年同挿茱茰¶
　　　又(飲宴)¶
冰堂酒好秪恨銀杯小新作金荷工献巧圖要¶
連臺拗倒¶
採蓮一曲清歌急檀催卷金荷醉裏香飄睡鴨¶
更驚羅襪凌波¶
　　　憶帝京(琵琶)¶
薄粧小靨閑情素抱着琵琶凝佇慢撚復輕攏¶
切切如私語轉撥割朱絃一叚驚沙去¶
萬里嫁烏孫公主易水明妃不渡淚粉行行紅¶
<pb:KR4j0007_SBCK_002-7b>¶
顔片片指下花㳂江風雨借問本師誰歛撥當¶
心住¶
　　　又(私情)¶
銀燭生花如紅豆占好事而今有醉曲屏深借¶
寳瑟輕招手一陣白蘋風故滅燭敎相就¶
花帶雨冰肌香透恨啼烏轆轤声曉岸柳微凉¶
吹殘酒断腸時至今依舊鏡中銷瘦那人知後¶
怕夯你來僝僽¶
　　　畫堂春¶
東堂西畔有池塘史君棐几明䆫日西人吏散¶
<pb:KR4j0007_SBCK_002-8a>¶
東廊蒲葦送輕凉¶
翠筦細通嵓溜小峯重曡山光近池催置琵琶¶
床衣帶水風香¶
　　　又¶
摩圍小隱枕蠻江蛛絲閑瑣晴䆫水風山影上¶
脩廊不到晚來凉¶
相伴蝶穿花徑獨飛鷗舞溪光不因送客下繩¶
床添火炷炉香¶
<pb:KR4j0007_SBCK_002-8b>¶
¶
山谷琴趣外篇卷之二¶
